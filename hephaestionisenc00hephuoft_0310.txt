276 ΣΧΟΛΙΑ Β (lib. 111)

τετράμετρον δὲ καταληκτικὸν τὸ καλούμενον Ἀριστο-
φάνειον, §f καὶ Ἀριστόξενος καὶ Ἐπίχαρμος καὶ Κρα-
τῖνος ἐχρήσαντο, τὸ (Arist. Nub. 962)
ὅτ’ ἐγὼ τὰ δίκαια λέγων ἤνθουν καὶ σωφροσύνη
5 νενόμιστο (= Heph.).
ἀναπαιστικὸν δὲ τετράμετρον, τὸ διὰ προκελευσματι-
κῆς ἐκλύσεως τῶν ἀναπαίστων γινόμενον, ἐστὶ τὸ
Ἀριστοφάνους (fr. 698) τὸ
τίς ὄρεα βαθύκομα τάδ’ ἐπέσυτο βροτῶν (= Heph).
10 ’Ἐστι δὲ καὶ λογαοιδικὸν ἀναπαιστικόν, ὅπερ ἐν
μὲν ταῖς ἄλλαις χώραις τοὺς αὐτοὺς ἐπιδέχεται πόδας
τῷ ἀναπαιστικῷ καθαρᾷ, ἐν δὲ τῷ τέλει ἴαμβον καὶ
συλλαβὴν ἀδιάφορον, τουτέστιν ἢ βακχεῖον ἢ ἀμφί-
βραχυν. ἔστι δὲ ἐπισημότατον αὐτοῦ τὸ καλούμενον
15 Άρχεβούλειον, ᾧ καὶ Καλλίμαχος ἐχρήσατο, ἔχον τὸν
πρῶτον πόδα ἀνάπαιστον ἢ σπονδεῖον ἢ ἴαμβον, τοὺς
δὲ ἐφεξῆς πάντας ἀναπαίστους, οἷον (Gallim. 146)
ἀγέτω θεός· οὐ γὰρ ἐγὼ δίχα τῶνδ’ ἀείδειν. (17
νύμφα, σὺ μὲν ἀστερίαν ὑπ’ ἄμαξαν ἤδη.
20 φιλωτέρα ἄρτι γάρ οἱ Σικελὰ μὲν ’Ἐννα (= Heph.).
ἐν τοῖς διὰ μέσου μέντοι ἀναπαίστοις ὁ Ἀλκμὰν καὶ
σπονδείους παραλαμβάνει.

7 διαλύσεωςῗ Hoersch. Ι τὸ] τοῦ lc ΙΙ 15 ἔχων ΥΙΙ 18 ἐγὼ R,
ἔχω rell. Η 20 οἱ] ἡ Y (19. 20 om. Z)

