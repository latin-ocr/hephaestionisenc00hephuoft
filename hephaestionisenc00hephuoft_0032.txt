XXX PRAEFATIO

liorumB paulo diversa (p. 367, 27. 376, 34. 395, 1).
Librorum I. Π. IV certa vestigia non deprehendi.

4) commentarium Choerobosci. Nam etsi in pedum
nominibus explicandis quae apud utrumque occurrunt haud
scio an ex communi fonte deduxeris, ad ipsum Choero-
boscum ducimur p. 368, 17. 392, 14. 395, 26.

Restant tamen quae neque ex eis quae exstant scholiis
derivanda neque Trichae ipsi tribuenda sint.

V Extremum locum concessi fragmento quod ex Oxy-
rhynchi papyro CCXX ediderunt Grenfell et‘ Hunt in
vol. II p. 41—52. Examinavit illud dedita opera Fride-
ricus Leo in „Nachricht d. Gotting. Ges. d. Wiss.“ a. 1899
p. 495—507, mihi multa liberalissime suppeditavit Uda]-
ricus de Wilamowitz-Moellendorff. —- Qui verba tradita
emendare vel supplere velint ad editionem principem ab·
legandi sunt, ego non nisi eorum usui et commoditati in-
servire volui, qui rei metricae student.

Testimonia ex scholiis in Dionysium Thracem et
Hermogenem confectis subscripsi fere omnia, ex metricis
latinis et antiquis poetarum scholiis, velut Aeschyleis, Ari-
stophaneis, Pindaricis, ea selegi, quae gravioris momenti
videbantur, scholia recentiora, a Demetrio Triclinio aliisque
hominibus Byzantinis ficta, prorsus reieci. Alios alia hic
vel desiderare vel ut molesta repudiare consentaneum est.

Denique gratias ago maximas cum Maximiliano Ihm,
qui nonnulla meum in usum ex libris manuscriptis libe-
ralissime descripsit, tum Udalrico de Wilamowitz—Moellen-
dorff, qui, cum plagulas corrigere non fastidiret, haud
paucis locis medelam adhibuit aut viam sanandi significa-
vit. Alia mihi suppeditavit Guilelmus Kroll, amicissimus
meus.

Tandem prodeat libellus, quem aliorum schedis usus,
muneris scholastici laboribus obrutus, diversis studiis disten-
tus non ut volui perfeci, sed ut potui.

Scribebam Halis Saxonum mense Decembri a. 1905.

