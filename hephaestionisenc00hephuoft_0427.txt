294>

VIII ΠΕΡΙ ΙΩΝΙΚΟΤ ΤΟΤ An ΕΛΑΣΣΟΝΟΣ 393

τοῦτο δὲ Σωτάδειον ὀνομάζεται καὶ ἐπίσημόν ἐστι, ἅτε δὴ τοῦ
ποιητοῦ Σωτάδου πολλῷ αὐτῷ χρησαμένου. Οὗτος δέ ἐστιν ὁ
Σωτάδης ὁ τὴν Ὁμηρικὴν Ἰλιάδα ἐξ ἡρωϊκοῦ μέτρου ἐπιχειρή-
σας εἰς ἰωνικὸν ἀπὸ μείζονος μέτρον μετασκευάσαι, οὗ μέμνηται
καὶ (Ερμογένης ἐν ταῖς ἰδέαις. - Τετράμετρον δὲ καταληκτικὸν
τῶν ἐκκειμένων τριῶν ἐπῶν ἕκαστον.

Καὶ ἡμεῖς μὲν περαιτέρω τῶν τοιούτων τετραμέτρων οὐ προ-
έβημεν· πλὴν ἐπισημότατά εἰσι καὶ τὰ ἀκατάληκτα τετράμετρα, ἃ
μιᾷ συλλαβῇ τῶν προκειμένων πλεονάζουσι. τιθέασι δὲ καὶ ταῦτα
οἱ Αἰολεῖς διχῶς· ἣ γὰρ δυσὶν ἰωνικοῖς δύο τροχαϊκὰς ἐπάγουσι
διποδίας ἢ τρισὶν ἰωνικοῐς τροχαῖκὴν διποδίαν μίαν. τούτου
παράδειγμα ἔστω τόδε

ἐν δ’ ἁμερίῳ φωτὶ φλέγοισαν ζέσιν ἡλίου με.
Αἰολικὰ δὲ ὀνομάζεται καὶ ταῦτα, ὅτι Σαπφὼ αὐτοῖς κέχρηται,
Αἰολικῇ διαλέκτῳ χρωμένη.

Καὶ περὶ τοῦ ἀπὸ μείζονος μὲν ἰωνικοῦ ἱκανὰ ταῦτα· νοή-
σειε γὰρ ἐκ τούτων πάντως ἄν τις καὶ τὰ τετράμετρα ὑπερκατά-
ληκτα· ὁμοίως δὲ καὶ τὰ πεντάμετρα.

Cap. vm.

η’. Περὶ ἰωνικοῦ τοῦ ἀπ’ ἐλάσσονος.

Τὸ ἰωνικὸν ἀπ’ ἐλάσσονος μέτρον ἀντιπαθές ἐστι τῷ ἀπὸ
μείζονος ἰωνικῷ, καθόσον τοῦτο μὲν τὸ ἀπ’ ἐλάσσονος, ἀπὸ πυρ-
ριχίου ἀρχόμενον, εἰς σπονδεῖον καταλήγοντα τῶν ποδῶν ἕκαστον
ἔχει ὅτε ἐστὶ καθαρόν, τὸ δ’ ἀπὸ μείζονος ἀνάπαλιν ἀπὸ σπον-
δείου ἀρχόμενον καὶ περαιούμενον εἰς πυρρίχιον, μετ’ ἐκεῖνο
γοῦν τέτακται τοῦτο τὸ ἀπ’ ἐλάσσονος ἰωνικὸν ἀναγκαίως.

Συντίθεται δὲ καὶ τοῦτο ὁτὲ μὲν καθαρόν, ὁτὲ δὲ ἐπίμικτον
πρὸς τὰς τροχαϊκάς διποδίας. καὶ ὅτε μὲν καθαρόν ἐστι, κατὰ
πᾶσαν χώραν τὸν ὁμώνυμον αὐτῷ δέχεται πόδα, λέγω δὴ τὸν
ἀπ’ ἐλάσσονος ἰωνικόν, καὶ ἐν ταῖς περιτταῖς, τουτέστι πρώτῃ,
τρίτῃ, πέμπτῃ, τοὺς μολοττούς. - Καὶ τοῦτο εὐλόγως· εἰ γὰρ
ἐν ταῖς ἀρτίαις τούτους ἐδέχετο, ἐπαλληλία πολλὴ καὶ συνέχεια
ἐγίνετ’ ἂν τῶν μακρῶν φωνηέντων. διὰ γὰρ τοῦτο καὶ ἐν τοῖς
ἀπὸ μείζονος ἰωνικοῖς ἐν ταῖς ἀρτίαις χώραις τοὺς μολοττοὺς

d ἓ cf. Hermog. in RhG H 295, 2sqq. (Speng.); nomen Sot.
ees

7 μὲν] μέντοι 121125 μετ’] κατ’ Κ

10

15

20

25

30

